# Упражнение 6 - Структури от данни - Стек и опашка

# Задача 1

Да се състави програма, която чете текста от файла [text.txt](text.txt) и прави следното -
всеки прочетен символ, с изключение на ' \* ', се добавя в стек.
При прочитане на ' \* ' се премахва върха на стека и се отпечатва съдържащият се там символ.
Целта е да се "разчете" съобщението от файла.

# Задача 2

Да се състави програма, която намира сумата на две "дълги" естествени числа, представени като низове от цифри.
Броят на цифрите в двете числа не е непременно равен.

# Задача 3

Да се напише функция, която намира най-малкия по стойност елемент в дадена опашка.

`Забележка: За типа на елементите на опашката трябва да има дефиниран оператор <.`

# Задача 4

Да се напише функция, която приема две сортирани опашки и връща като резултат опашка,
която е отново сортирана и съдържа в себе си всички елементи на първите две опашки.

# Задача 5

Да се определи дали даден граф без цикли, представен чрез матрица на съседство 
на върховете, е свързан. За тази цел трябва да се имплементира обхождане в *дълбочина* ([DFS](https://en.wikipedia.org/wiki/Depth-first_search)) при даден индекс на върха, от който трябва да започне обхождането.
Ако, започвайки от този връх, след края на търсенето в дълбочина сме обходили всички врхове в графа, то той е свързан.

`Пример:

```
Вход:
0 1 1 0
0 0 0 1
0 0 0 1
0 0 0 0

Изход:
ДА
 
 
Вход:
0 1 1 0 0
0 0 0 0 0 
0 0 0 0 0
0 0 0 0 1
0 0 0 1 0

Изход:
НЕ
```

# Задача 6

Да се имплементира обхождане (търсене) в *ширина* ([BFS](https://en.wikipedia.org/wiki/Breadth-first_search)) в свързан граф без цикли. Графът е представен чрез матрица на съседство 
на върховете и е даден индексът на върха, от който трябва да започне обхождането.
